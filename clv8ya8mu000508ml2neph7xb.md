---
title: "সাইন্টিফিক ক্যালকুলেটর কোনটা ভালো এসএসসি, এইচএসসি ও ভর্তি পরীক্ষার্থীর জন্য। Best scientific calculator price in bd for SSC, HSC, admission students"
seoTitle: "সাইন্টিফিক ক্যালকুলেটর কোনটা ভালো এসএসসি, এইচএসসি ও ভর্তি পরীক্ষার্থীর"
seoDescription: "এসএসসি, এইচএসসি ও ভর্তি পরীক্ষার্থীরা কোন সাইন্টিফিক ক্যালকুলেটর গুলো পরীক্ষার হলে নিয়ে যেতে পারবে, কোন ক্যালকুলেটর ব্যবহার করলে খুব তাড়াতাড়ি অংক করতে পারবে"
datePublished: Sun Apr 21 2024 03:10:12 GMT+0000 (Coordinated Universal Time)
cuid: clv8ya8mu000508ml2neph7xb
slug: best-scientific-calculator-price-in-bd-for-ssc-hsc-admission-students
cover: https://cdn.hashnode.com/res/hashnode/image/upload/v1713665630838/8c0bc8a4-c9aa-4edb-8274-e04d7caed230.png
ogImage: https://cdn.hashnode.com/res/hashnode/image/upload/v1713668757705/020e1471-962c-40f3-b9ed-42bf669d2960.webp

---

অংক করতে গেলে বর্তমান সময়ে ক্যালকুলেটর এর বিকল্প কিছু নেয়। ছোট ক্লাস যেমনঃ ৫,৬,৭ বা ৮ পর্যন্ত ক্যালকুলেটর ছাড়া চালিয়ে নিতে পারলেও ক্লাস ৯ থেকে একটি সাইন্টিফিক ক্যালকুলেটর এর প্রয়োজনীয়তা অনেকাংশেই বেড়ে যায়। বিশেষ করে যদি সায়ন্স (science) এর স্টুডেন্ট হয় তাহলে তো একটি ভালো মানের সাইন্টিফিক ক্যালকুলেটর এর কোনো বিকল্প নেয়। ক্যালকুলেটর এর কথা আসলেই স্টুডেন্টদের মাথায়- সাইন্টিফিক ক্যালকুলেটর কোনটা ভালো?, কোন ক্যালকুলেটর কিনবো?, কোনটি সবচেয়ে ভালো ক্যালকুলেটর?, কোন ক্যালকুলেটর পরিক্ষায় নিয়ে যেতে পারবো? ইত্যাদি অসংখ্য প্রশ্ন চলে আসে।

আজকের এই আর্টিকেল এর মধ্যে আমি সাইন্টিফিক ক্যালকুলেটর কোনটা ভালো, এসএসসি, এইচএসসি ও ভর্তি পরীক্ষার্থীরা কোন সাইন্টিফিক ক্যালকুলেটর গুলো পরীক্ষার হলে নিয়ে যেতে পারবে, কোন ক্যালকুলেটর ব্যবহার করলে খুব তাড়াতাড়ি অংক করতে পারবে আবার পরীক্ষার হলে নিয়ে যেতেও সমস্যা হবে না ইত্যাদি প্রশ্ন গুলোর উত্তর দেওয়ার চেষ্টা করবো তাও আবার প্রমাণ সহ।

আশা করি এই আর্টিকেল টি পড়ার পর আর কোন শিক্ষার্থীর এ বিষয়ে কোন প্রশ্ন অবশিষ্ট থাকবে না ইন শা আল্লাহ।

> বিঃদ্রঃ এখানে আমি যেসকল মতামত শেয়ার করছি তা অনলাইনে বিভিন্ন অবিজ্ঞ মানুষের কাছ থেকে প্রাপ্ত জ্ঞান ও আমার নিজস্ব অভিজ্ঞতার ওপড় ভিত্তি করে। এখানে ভুল থাকাটা একেবারেই অস্বাভাবিক নয়। তাই অনুরোধ করবো আমার আর্টিকেল টি পড়ার পর আপনার নিজস্ব মেধা খাটিয়ে ভালো মন্দ যাচাই করে তারপর সিদ্ধান্ত গ্রহণ করতে।

## শিক্ষা বোর্ড ও বিভিন্ন ইউনিভার্সিটির নোটিস

এ বিষয় টি নিয়ে বিস্তারিত আলোচনা করতে সর্বপ্রথম আমাদের দেখতে হবে বাংলাদেশের শিক্ষাবোর্ড এই বিষয় টি নিয়ে কি বলে।

দেখা যাক [২০২৪ সালের এসএসসি পরীক্ষার রুটিনে](https://xiclassadmission.com.bd/ssc-routine/) ক্যালকুলেটরের ব্যাপারে কি নির্দেশনা দেওয়া হয়েছিল-

![২০২৪ সালের এসএসসি পরীক্ষার রুটিনে ক্যালকুলেটরের ব্যাপারে কি নির্দেশনা দেওয়া হয়েছিল](https://cdn.hashnode.com/res/hashnode/image/upload/v1713666005061/847ba924-cacf-4966-a66f-4bc04beac2b5.webp align="center")

এখানে ১০ নাম্বার নির্দেশনায় দেখা যাচ্ছে যে লেখা আছে- `পরীক্ষার্থীগণ পরীক্ষায় সাধারণ সাইন্টিফিক ক্যালকুলেটর ব্যবহার করতে পারবে।`

এবার দেখা যাক [২০২০ সালের এইচএসসি পরীক্ষার রুটিনে](https://dhakaeducationboard.gov.bd/data/20200305165406651238.pdf) ক্যালকুলেটরের ব্যাপারে কি নির্দেশনা দেওয়া হয়েছিল-

![২০২০ সালের এইচএসসি পরীক্ষার রুটিনে ক্যালকুলেটরের ব্যাপারে কি নির্দেশনা দেওয়া হয়েছিল](https://cdn.hashnode.com/res/hashnode/image/upload/v1713666079956/52818b28-c1e0-454a-8189-ca1c4bac0358.webp align="center")

এখানে ১০ নাম্বার নির্দেশনায় দেখা যাচ্ছে যে লেখা আছে- `পরীক্ষার্থীগণ পরীক্ষায় সাধারণ সাইন্টিফিক ক্যালকুলেটর ব্যবহার করতে পারবে। প্রোগ্রামিং ক্যালকুলেটর ব্যবহার করা যাবে না।`

এখন দেখা যাক শিক্ষাবোর্ড অনুযায়ী কোন গুলো নন প্রোগ্রামিং ক্যালকুলেটর। [২০১৯ সালের এসএসসি পরীক্ষায় অনুমোদিত ক্যালকুলেটর সমুহের লিস্ট](https://dhakaeducationboard.gov.bd/data/20190207114535192596.pdf) নিম্নরূপঃ

![https://dhakaeducationboard.gov.bd/data/20190207114535192596.pdf](https://cdn.hashnode.com/res/hashnode/image/upload/v1713666162643/3c84e1cd-938f-456c-9acf-948c4b9a083d.webp align="center")

এখন আমরা যেটা বুঝতে পারছি সেটা হল শিক্ষা বোর্ড বলছে সাধারণ (নন প্রোগ্রামিং) সাইন্টিফিক যেকোন ক্যালকুলেটর ব্যবহার করা যাবে সেক্ষেত্রে কোন বাধা নেয়।

এবার ভর্তি পরিক্ষার কথা বলি- সেক্ষেত্রে বিভিন্ন ইউনিভার্সিটি তাদের ওয়েভসাইটে কোন ক্যালকুলেটর ব্যবহার করা যাবে তাঁর একটি লিস্ট কোম্পানি ভেদে মডেল সহ বলে দেয়।

যেমন [sust (Shahjalal University of Science & Technology) অনুমোদিত ক্যালকুলেটর সমুহের লিস্ট](https://www.sust.edu/uploads/documents/approved-calculators-list.pdf) টি নিম্নরুপঃ

![sust (Shahjalal University of Science & Technology) অনুমোদিত ক্যালকুলেটর সমুহের লিস্ট](https://cdn.hashnode.com/res/hashnode/image/upload/v1713666242910/dbec46a9-5c04-4fa2-9120-7b5dd67b039b.webp align="center")

যেকোন ইউনিভার্সিটির লিস্ট টি খুজে পেতে তা অনলাইনে একটু খোঁজ করলেই খুব সহজে পাওয়া যাবে, এক্ষেত্রে খুব বেশি সমস্যা হওয়ার কথা না।

## কোন মডেলের ক্যালকুলেটর টি ব্যবহার করা উচিত

এখন আমরা বুঝতে পারছি যে আমরা নন প্রোগ্রামিং যেকোন ক্যালকুলেটর ব্যবহার করতে পারবো। তবে এখন নন প্রোগ্রামিং ক্যালকুলেটর কিনতে গেলেও আমাদের সামনে fx-100ms, fx-991es plus, (fx-82EX), fx-991ex, fx-991cw ইত্যাদি অনেক অপশন চলে আসে। এতসব মডেলের মধ্যে কোনটা ভালো, ভালো মনে করে কিনলাম কিন্তু পরীক্ষার হলে আবার যদি না দেয় ইত্যাদি হাজারো প্রশ্ন চলে আসে।

এতসব প্রশ্নের একটি সহজ উত্তর হচ্ছে এগুলোর সবগুলোই আসলে নন প্রোগ্রামিং ক্যালকুলেটর। তবে এগুলোর সবগুলো সবার জন্য উপযোগী নয়। আবার অনেক ক্ষেত্রে পরীক্ষার হলে যিনি দায়িত্ব পালন করবেন তার একটি নির্দিষ্ট ক্যালকুলেটর সম্পর্কে ধারণা না থাকলেও তিনি সেটি আটকে দিতে পারেন।

তাই এতসব মডেল নিয়ে মাথা ঘামানোর কোন প্রয়োজন নেয়। আমি নিচে তিনটি মডেল সম্পর্কে আলোচনা করছি, বিস্তারিত পড়ে তোমার প্রয়োজন মত ক্যালকুলেটর টি কিনে নাও। তবে অনাকাঙ্ক্ষিত কোন দুর্ঘটনা এড়াতে সবচেয়ে ভালো হয় সম্ভব হলে একাধিক ক্যালকুলেটর কিনে ফেলা এবং পরীক্ষার হলে নিয়ে যাওয়া।

আরো একটি গুরুত্বপূর্ণ বিষয় হচ্ছে- বাজারে ক্যালকুলেটর বিভিন্ন কোম্পানির পাওয়া যায় তবে এগুলোর মধ্যে casio কোম্পানির Scientific Calculator গুলো সবচেয়ে ভাল ও সবচেয়ে জনপ্রিয়। তাই আমি এখানে যেই ক্যালকুলেটর গুলো নিয়ে আলোচনা করবো তাঁর সবগুলোই casio কোম্পানির।

## Casio Scientific Calculator 2nd edition - (fx-100MS-2)

![Casio Scientific Calculator 2nd edition - (fx-100MS-2)  ](https://cdn.hashnode.com/res/hashnode/image/upload/v1713668328014/1010ab05-a613-446d-b9f2-e63a597d5305.webp align="center")

আমার লিস্টের সর্বপ্রথম ক্যালকুলেটর এটি। এটি আসলে এই লিস্টের সবচেয়ে কম পাওয়ারফুল ক্যালকুলেটর। তবে এটি তুলনামুলক কম পাওয়ারফুল হলেও যারা ব্যবসায় শিক্ষা শাখার (Commerce Department) বা মানবিক শিক্ষা শাখার (Arts Department) শিক্ষার্থী তাদের জন্য এটি সর্বাধিক উপযোগী। যেহেতু তাদের তেমন জটিল কোন অংক করতে হয়না তাদের ক্ষেত্রে এটি খুব ভালো ভাবে সব কাজ করতে সক্ষম হবে।

তবে যারা সাইন্স এর স্টুডেন্ট তাদের ক্ষেত্রে অনেক সময় এটি খুব ভালো কাজ করতে পারবে না। এর কিছু সীমাবদ্ধতার মধ্যে একটি যেটি না বললেই নয় সেটি হল- এটি দ্বারা ভগ্নাংশের মান দশমিক এ চলে আসে। অনেক সময় আমাদের অংকের ফলাফল ভগ্নাংশে বের করার প্রয়োজন হয় কিন্তু এটি দিয়ে তা করা যাবে না।

এটি ছাড়াও এর অনেক সীমাবদ্ধতা রয়েছে। এই ক্যালকুলেটর টি দিয়ে এসএসসি পর্যন্ত কোনোভাবে কাজ চালিয়ে নেওয়া সম্ভব হলেও এইচএসসি তে যারা সাইন্স পরবে তাদের জন্য এর দ্বারা অংক করা অনেক কঠিন হয়ে যাবে। এমন অনেক ক্যালকুলেটর এর ট্রিক্স আছে যেগুলো এই ক্যালকুলেটর দ্বারা করা সম্ভব হবে না।

> বিঃদ্রঃ এসএসসি সাইন্স স্টুডেন্টদের জন্য একটি বিষয় যেটি অনেক ক্ষেত্রে তাদের সমস্যায় ফেলে সেটি হল অনেক সময় পরিক্ষার হলে দায়িত্বরত শিক্ষক fx-100MS মডেল এর চেয়ে উপরের কোন প্রকার মডেল নিয়ে পরিক্ষার হলে ঢুকতে দেন না।
> 
> এজন্য সাবধানতা অবলম্বন করতে এবং এরকম অনাকাঙ্ক্ষিত দুর্ঘটনা এড়াতে পরীক্ষার হলে এই ক্যালকুলেটর টি নিয়ে যাওয়া উচিত। এমনকি এর উপরের কোন মডেলের ক্যালকুলেটর নিয়ে গেলেও সম্ভব হলে আরো একটি fx-100MS এর ক্যালকুলেটর নিয়ে যাওয়া উচিত।

এই ক্যালকুলেটর টি সংগ্রহ করুনঃ

%[https://rkmri.co/emeTIoEAApIl/] 

## Casio Scientific Calculator (2nd edition) Black - fx-991ES Plus-2

লিস্টের এই ক্যালকুলেটর টি অনেক বেশি পাওয়ারফুল একটি ক্যালকুলেটর। এইচএসসি পর্যন্ত সকল অংক খুব সুন্দরভাবে এই ক্যালকুলেটর দিয়ে করা যাবে।

![Casio Scientific Calculator (2nd edition) Black - fx-991ES Plus-2  ](https://cdn.hashnode.com/res/hashnode/image/upload/v1713668287312/fa652e5b-31a0-4676-a179-63a747a1b5cd.webp align="center")

এই ক্যালকুলেটর টিতে ফাংশনালিটির দিক দিয়ে পূর্বের ক্যালকুলেটর থেকে অনেক বেশি ফাংশনালিটি পাওয়া যাবে, অর্থাৎ এই ক্যালকুলেটর দিয়ে অনেক জটিল অংক যেমন জটিল সংখ্যার অংক, ভেক্টর এর অংক, ম্যাট্রিক্স এর অংক, ত্রিকোণমিতির অংক, পরিসংখ্যানের অংক, ভগ্নাংশ আকারে লিখা ও ফলাফল পাওয়া ইত্যাদি এমন প্রায় সকল অংক অনায়াশেই করা যাবে যা পূর্বের ক্যালকুলেটর দিয়ে করা সম্ভব নয়, আর সম্ভব হলেও সেটা করতে অনেক এক্সট্রা কাজ করতে হয়।

এই ক্যালকুলেটরটিতে Natural Textbook ডিসপ্লে ব্যবহার করা হয়েছে। অর্থাৎ এই ক্যালকুলেটর এ বিভিন্ন গানিতিক প্রতিক যেমনঃ এটি ভগ্নাংশ, সূচক, লগারিদম, ক্ষমতা এবং বর্গমূল ইত্যাদি লেখার পর দেখতে তা অনেকটা কাগজে লেখার মত ন্যাচারাল দেখায়। এছাড়াও এই ক্যালকুলেটর এর ডিসপ্লে অনেকটা লম্বা রাখা হয়েছে ফলে লেখাগুলো দেখতে ও বিভিন্ন হিসেব নিকাশ করতে অনেক বেশি সহজ হয়।

![Natural Textbook ডিসপ্লে](https://cdn.hashnode.com/res/hashnode/image/upload/v1713667953165/9788f51e-9397-48e4-9fa7-ffa71da56821.webp align="center")

এটিতে একটি পাওয়ারফুল ব্যাটারির পাশাপাশি সোলার সিস্টেম ও রাখা হয়েছে। এটির সোলার প্যানেল টি সূর্যের আলোর উপস্থিতিতে শক্তি জেনারেট করতে পারে এবং সেই শক্তি দিয়ে ক্যালকুলেটর টি চলে আবার যখন সূর্যের আলো না থাকে তখন এটি ব্যাটারি থেকে শক্তি নিয়ে চলে। যেটি একটি ক্যালকুলেটর এর জন্য একটি অনেক বড় বিষয়।

এই ক্যালকুলেটর টি সংগ্রহ করুনঃ

%[https://rkmri.co/eMMoST02IEA5/] 

## Casio Scientific Calculator - (fx-991EX)

![Casio Scientific Calculator - (fx-991EX)](https://cdn.hashnode.com/res/hashnode/image/upload/v1713668363401/c47c8576-325c-4561-a9a7-6a6c6aeff9f5.webp align="center")

এই ক্যালকুলেটর টি পূর্বের fx-991es plus 2 থেকেও বেশি পাওয়ারফুল ও আধুনিক একটি ক্যালকুলেটর। এই ক্যালকুলেটর টি খুব তাড়াতাড়ি হিসাব প্রসেস করতে পারে, অর্থাৎ- এটির মাধ্যমে পূর্বের যেকোন টির থেকে বেশি তাড়াতাড়ি অংকের ফলাফল পাওয়া সম্ভব।

শুধু পাওয়ার নয় ফাংশনালিটির দিক দিয়েও- এটি অনেকটা এগিয়ে থাকবে। এটিতে QR code রয়েছে অর্থাৎ এই ক্যালকুলেটর টি দ্বারা QR code জেনারেট করা যায় যা পূর্বের কোন টি দিয়ে করা যায় না। এটি দিয়ে ৪ ম্যাট্রিক্স ও ভেক্টর পর্যন্ত কাজ করা যায় কিন্তু fx-991es plus দিয়ে ৩ ম্যাট্রিক্স ও ভেক্টর পর্যন্ত কাজ করা যায়।

![](https://cdn.hashnode.com/res/hashnode/image/upload/v1713667289719/17ddf1b3-52a6-4450-99f1-f03dc2783b80.webp align="center")

এগুলো ছাড়াও ছোট খাটো আরো অনেক ফাংশনালিটি রয়েছে যেগুলো পূর্বের দুটোতে নেয়।

![](https://cdn.hashnode.com/res/hashnode/image/upload/v1713667255218/6cf3e1b7-e14e-45ae-969d-c01ef94f4b29.webp align="center")

ডিসপ্লের দিক দিয়েও এটি অনেকটা এগিয়ে থাকবে কেননা এটিতে Natural Textbook ডিসপ্লের পাশাপাশি icon ফিচারটি এড করা হয়েছে। যার ফলে ক্যালকুলেটর এর মেনু বা অন্যান্য বিষয় গুলো অনেক বেশি গুছিয়ে দেখানো সম্ভব হয়েছে। এতে করে ক্যালকুলেটর টি ব্যবহার করতে আরো বেশি স্বাচ্ছন্দ্য বোধ করবে।

এছাড়া ব্যাটারি, সোলার ব্যাটারি ও অন্যান্য বিষয় গুলোতে তেমন বেশি একটা চেঞ্জ আনা হয়নি।

এই ক্যালকুলেটর টি সংগ্রহ করুনঃ

%[https://rkmri.co/TIeSS5E0AAlN/] 

> বিঃদ্রঃ খুব রিসেন্টলি casio বাজারে Casio (fx-991 CW) Scientific Calculator- Black নামে একটি নতুন ক্যালকুলেটর নিয়ে এসেছে। এটি এখন পর্যন্ত সবচেয়ে বেশি পাওয়ারফুল ও ফিচার সমৃদ্ধ। তবে সমস্যা হল এই ক্যালকুলেটর টি এখনো খুব বেশি পরিচিতি পায় নি। সেক্ষেত্রে এটি পরীক্ষা হলে আটকে দেওয়ার আশংক্ষা রয়ে যায়। তাই এটি কেনার আগে ভালভাবে এ বিষয়ে খোঁজ খবর নিয়ে তারপর এটি কেনা উচিৎ।
> 
> এই ক্যালকুলেটর টি সংগ্রহ করুনঃ
> 
> %[https://rkmri.co/32ymeeym5S2T/]